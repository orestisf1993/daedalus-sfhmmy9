\section{Περιγραφή της εφαρμογής}
Το CellLock είναι μια εφαρμογή που στοχεύει στην προστασία του κινητού σας από κλοπή ή απώλεια.

Μετά από την σύνδεση του κινητού σας με το κύκλωμα μέσω bluetooth, σας δίνεται η δυνατότητα να μπείτε στην λειτουργία "protection".
Σε αυτή τη φάση όταν το κινητό βρεθεί σε μεγαλύτερη από την προκαθορισμένη απόσταση από το κύκλωμα (λειτουργία "danger") ενεργοποιείται ένας συναγερμός τόσο στο κινητό, που απαιτεί έναν κωδικό πρόσβασης για να απενεργοποιηθεί, όσο και στο κύκλωμα.
Με αυτό τον τρόπο ειδοποιείται ο κάτοχος του κινητού για την απώλεια του.

Επίσης, δίνεται η δυνατότητα στον χρήστη να αναζητήσει το κινητό του πατώντας ένα κουμπί πάνω στο κύκλωμα που στέλνει μήνυμα \texttt{"RING"} στην συνδεδεμένη εφαρμογή του κινητού. Αυτό, προκαλεί την αναπαραγωγή του συναγερμού και σκοπεύει στην εύρεση του κινητού αν αυτό έχει χαθεί. Αντίστοιχη λειτουργία υπάρχει και από την πλευρά του κινητού για την εύρεση του κυκλώματος. Κάτι τέτοιο βοηθάει πχ αν ο χρήστης τοποθετήσει το κύκλωμα στα κλειδιά του και μετά τα χάσει.
